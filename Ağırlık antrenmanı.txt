Neden Ağırlık Antrenmanı Yapmalıyız?

Ağırlık antrenmanı denince çoğu kişinin aklına sadece kas yapmak geliyor ama getirisi kesinlikle tahmin edilenden çok daha fazla. Düzenli olarak ağırlık kaldırmanın hem beden hem de zihin için yapabileceğiniz en iyi yatırımlardan biri olduğunu düşünüyorum.

Öncelikle kalp ve damar sağlığına ciddi katkı sağlıyor. Kaslarınız güçlendikçe vücudunuzun oksijen kullanma kapasitesi artıyor, dolaşım hızlanıyor ve kalp daha verimli çalışıyor. Bu da olası hastalıkların önüne geçmeniz anlamına geliyor.

Bir diğer önemli nokta ise özgüvene etkisi. Güçlü hissetmek, aynada kendinizi daha diri görmek ve hedeflerinizi adım adım başarmak… bunlar doğal olarak kendinize güveninizi yukarı çekiyor. Birçok insanın sporla birlikte hayatının başka alanlarında da daha cesur hale gelmesi hiç şaşırtıcı değil.

Fitness'ın  az bilinen ama önemli bulduğum bir yönünden bahsedeyim. Bilimsel araştırmalara göre düzenli güç antrenmanı yapan bireylerin akademik ve mental performansı daha yüksek oluyor. Çünkü ağırlık antrenmanı stres hormonlarını azaltıyor, odaklanmayı artırıyor ve beynin öğrenme kapasitesini olumlu etkiliyor.

Tabii ki işin fiziksel tarafı da çok değerli. Ağırlık çalışmak vücut postürünü düzeltir. Uzun süre masa başında çalışan biriyseniz, özellikle sırt ve core kaslarını güçlendirmek duruşunuzu ciddi anlamda toparlar.

Ve elbette kas kütlesi artışı da sürecin sonunda kaçınılmaz. Kaslar büyüdükçe vücudun bazal metabolizma hızı da artar. Yani dinlenirken bile daha fazla kalori yakmaya başlarsınız. Bu da yağ kaybını hızlandıran çok güzel bir bonus etkidir.

Kısacası, ağırlık antrenmanı daha sağlıklı, güçlü, enerjik, özgüvenli ve zinde bir hayat yaşamak için yapılabilir. Kendinizi her açıdan upgrade ettiğiniz bir süreç gibi düşünebilirsiniz.

Hedeflerinizi belirleyelim:

Şu anki fiziksel görünümünü nasıl değerlendiriyorsun?

A) Yağ oranım yüksek, sıkılaşmaya ihtiyacım var

B) Zayıf / ince yapılıyım, kas kütlem düşük

C) Kilom yüksek değil, ama göbeğimi görebiliyorum.

Baş parmağınız ve orta parmağınız ile belimin yan kısmını kavrayınca..
A) Çok fazla yağ kütlesi geliyor
B) kilom yüksek deği ama yağ kütlesi geliyor
C) Hiç yağ kütlesi gelmiyor

Ayna karşısında genel hatlarınızı nasıl görüyorsunuz?

A)Ağırlık daha çok alt bölgede toplanıyor

B)Hatlar düz ve simetrik

C)Bel kıvrımı belirgin


Kilo Alarak Kas Kütlesi Artırmak 
Ektomorf Nedir?

Ektomorf, vücut olarak genelde ince yapılı, kemikli, kol/ bacak çevresi dar olan, kilo alması zor kişiler için kullanılan terim. Bu vücut tipine sahip kişilerin metabolizması hızlı çalışır ve normal yeme düzeniyle kilo almakta zorlanırlar.

Eğer siz de bu vücut tipine sahipseniz ve biraz daha hacimli, kaslı ve güçlü görünmek istiyorsanız, kilo alarak kas yapmak sizin için mantıklı bir yol.

Ne Yapmalı ?

Yüksek yoğunluklu ağırlık antrenmanı yapmalısınız. Bu, en önemli kural bizim için

Günlük ihtiyacına ek olarak yaklaşık 300–500 kalori fazladan almaya çalışın. Bu fazlalık, vücudun kas yapımı için gereken fazladan enerjiyi sağlayacak.

Karbonhidrata ağırlık verebilirsinz. Çünkü kas kazanımı ve kilo almak için enerji gerekiyor. Ektomorflar genelde çok hızlı yakıyor, bu yüzden proteinden ziyade karbonhidrat alımını artırmak doğru bir seçim olacak.

Sabit Kiloda Kalıp Kas Kütlesi Artırmak

Herkesin hedefi kilo almak ya da yağ yakmak olmamalı. Bazı kişiler için en mantıklı yol, şu anki kilosunu koruyup kas kütlesini artırmak oluyor. Özellikle yağ oranı çok yüksek olmayan ama kas kütlesi de düşük olan biriyseniz, bu yaklaşım size en temiz şekilde ilerleme imkânını sağlayacaktır.

Bu noktada önceliğimiz bulk ya da definasyon yapmak değil. Çünkü vücudun hem çok yağlı hem de çok zayıf değilse, bu iki uç hedef sana tam uymaz. Burada dikkat etmen gereken nokta, vücudun toparlaması ve kasların güçlenmesi.

Nasıl İlerlemeliyiz ?

Ufak bir kalori açığı yeterli. Kalorini çok düşürmene gerek yok. Günlük ihtiyacına yakın beslenip sadece ufak bir açık bıraktığında hem yağlanmayı engellersiniz hem de vücut enerjisi düşmez.

Antrenmanların kesinlikle sert olmalı. Kas kazanmanın anahtarı bu zaten. Vücudunuz “ben burada güçlenmeliyim” sinyalini aldığında zaten kas gelişimi devreye giriyor bonus olarak da kas içi su tutumu gerçekleşiyor.

Protein ve karbonhidrat dengesini korumalyız. Kilo almıyorsunuz diye karbonhidratı azaltmak doğru değil. Sert idmanı kaldıracak enerjin olmalı. Protein ise zaten kas yapımının temel taşı.

Lütfen toparlanmayı ciddiye al. Sabit kalorilerle kas yapmak biraz daha ince bir süreç olduğu için uyku ve dinlenme daha da önem kazanıyor bu noktada.

Kilo Vermek İsteyenler İçin En Temiz yol

Kilo verme süreci sosyal medyada gereksiz karışıklık yaratılan konulardan birisi. Ne yaptığınızı bilerek ilerlediğinizde hızlı ve efektif bir sonuş alabileceğinize eminim . En önemli nokta: başlangıçta disiplin. Yağlı bir vücutta erken cheat meal süreci direkt yavaşlatır, o yüzden önce vücudu düzene sokmak şart.

Nasıl ilerlemeliyiz?

1) Bilinçli ağırlık çalışması
Ağırlık antrenmanı yine şart. Öncelikle metabolizmamızı hzılandırmamız gerekiyor. Artan kas kütlesiyle de harcanan kaloriyi arttırıyoruz kısaca.

2) Kontrollü kardiyo
Kalori açığını kardiyo ile destekle. Delice koşmana gerek yok; düzen yeterli.

3) Aç kalmadan kalori açığı
Günlük ihtiyacının 500 kalori kadar aşağısında beslenmen yeterli olacaktır. Gün içinde enerjinizin düşmemesi adına lifli gıdalar odaklı beslenmenizi tavsiye ediyorum.

4) Makroları dengede tut
Kilo veriyorum diye karbonhidratı sıfırlamak yok. Günlük hayat temposunu ve antrenmanı kaldıracak enerji lazım.
Sıkça Sorulan Sorular
1) Kas nasıl gelişir?

Kas gelişimi aslında çok basit bir mekanizmaya sahip. Bu mekanizmaya progressive overload diyoruz. Yani zamanla ağırlığı, tekrar sayısını veya toplam hacmi artırmak. Vücut “bu harekette güçlendim” sinyalini alınca kas geliştiriyor. Bunun üzerine yeterli protein ve iyi bir uyku eklendi mi, süreç zaten verimli şekilde işliyor.

2) Tekrar sayısı ne olmalı?

Setlerin çoğunu 6–8 tekrar aralığında, seni gerçekten zorlayan ağırlıklarla yapmak en verimlisi. Çünkü bu aralık yüksek ağırlık gerektiren kas liflerini de uyarıyor. Göğüs, sırt, bacak… fark etmez, tüm bölgeler için mantık aynı.

3) Hangi antrenman metodunu kullanmalıyım?

Bu tamamen haftada kaç gün spor yapabildiğinize bağlı.

3 gün → Full body

4–5 gün → Upper–Lower

6 gün → PPL (İtiş,Çekiş,Bacak)
Hepsi yerine göre mantıklı olabilir, önemli olan programı düzenli uygulamak.

4) Kardiyo mu önce, ağırlık mı?

Kesinlikle ağırlık antrenmanı önce yapılmalı. Çünkü enerjinin büyük kısmını ağırlık kaldırmaya ayırmalısınız ki ağırlık veya tekrar artışı yapabilesiniz. Kardiyo sonrası antrenmana girerseniz performans düşer. Hatta ısınmayı bile abartmaya gerek yok; kısa ve yeterli bir ısınma yeterlidir.